+++
title = "Kaupunki-laakson aktiviteetit"
description = "Pääkaupunkiseudun Partiolaisten piirileirin ohjelmalaakson loppuraportti"
date = "2024-10-31"
[taxonomies]
Language=["Suomi"]
tags=["ohjelmaideat"]
series=["kimara2024"]
[extra]
image="kuvat/laaksoportti.jpg"
tableOfContents=true
+++

Kaupunki-laakson toteuttivat ja loppuraporttiaineiston toimittivat laaksomestarit Lauri Tervonen ja Sara Simola yhdessä kymppitiimin kanssa.

{{
    figure(
        img="kuvat/laaksoportti.jpg"
        description="Kaupunki-laakson portti"
        credits="PäPa, Valo Saarni"
        creditsLink="https://papa.kuvat.fi/kuvat/TAPAHTUMAT/2024/Kimara%202024/2.%20leirip%C3%A4iv%C3%A4%20-%20Lauantai%2027.7.2024/20240727%20Kimara2024%20Kaupunkilaakso%20Valo%20Saarni-2.jpg")
}}

## Laakson yleiskuva

{{
    figure(
        img="laaksokartta.png"
        description="Laakson kartta")
}}

Kaupunki-laakso oli yksi viidestä seikkailija-tarpojaohjelman ohjelmapäivästä.
Kutakin ohjelmapäivää suoritti päivittäin noin 500 osallistujaa.

### Ohjelmapainotukset

Ohjelma suunniteltiin tarpojan taitotason ja ikäkauden kasvatustavoitteiden mukaan.
Kaupunki-laaksossa painotus oli erityisesti Luovuus-, Yhteiskunta- ja Kaupunki-tarpoissa.

Kaupunki-laakso oli hieman rauhallisempi ja pohdiskelevampi laakso, kun taas Erämaa haastoi tarpojan fyysistä kykyä ja rohkeutta. Tämä oli tarkoituksellinen valinta, jolla varmistettiin, että laaksoilla on selvät omat persoonallisuutensa ja jotta jokainen seikkailija ja tarpoja löytää leiriltä jotain omaa mieluista tekemistä.

Myös Kaupunki-laakson sisällä aktiviteetit suunniteltiin vastaamaan erilaisiin oppimis- ja osallistumistapoihin ja kiinnostuksenkohteisiin. Haluttiin, että löytyy niin rauhallista kuin aktiivistakin tekemistä yksin ja yhdessä.

**Toiminnallista tekemistä, jossa pääsee liikkumaan**: Pakohuone, Kaupunkisuunnistus, Karnevaali, Radiolabyrintti

**Voi upota tekemiseen pitkäksikin aikaa**: Kirjasto, Heraldiikka, Käsityöpiste, Luontotaide

**Ryhmähaasteita**: Kaavoituspeli, Radiolabyrintti, Pakohuone, Kokkisota

**Yksilötehtäviä**: Tarpojien graffitiseinä, Seikkailijoiden taideseinä, Tuunaus, Käsityöpiste

### Aktiviteettien sijoittelu laaksoon

Hallinnollisesti laakso oli jaettu etelä- ja pohjoisosaan. Eteläpuolella päivittäinen yleistilanne oli kahden kympin seurannassa ja pohjoispuolella pääsisäänkäynnin ympäristössä mestarit valvoivat tilannetta.

Vetonaulat Pakohuone, Tuunaus, Graffitit, Käsityöt, Radiolabyrintti ja Kokkisota sijoitettiin ympäri laaksoa, jotta laakson eri osat ovat houkuttelevia.

Kaikki vettä ja sähköä tarvitsevat maalaus- ja kokkausaktiviteetit oli sijoiteltu lähekkäin, koska haluttiin pärjätä yhdellä vesipisteellä.

Yhteistyökumppaneiden aktiviteetit eli Heraldiikka, Oikeuskävely ja Rauhanpalapeli sijoitettiin pohjoispuolelle lähelle pääsisäänkäyntiä, jotta ne näkyvät leirikolmiolle, mahdollisesti kumppanit voivat kutsua vieraita ja leiritoimittajia, eikä kumppaneille tule kokemusta, että heidät on piilotettu metsän siimekseen. Käytännössä vierailijoita laakso-ohjelman ulkopuolelta ei juurikaan tullut, joten tämä sijoitteluvalinta todennäköisesti ei vaikuttanut lopputulokseen kovinkaan paljon.

Aktiviteetit pyrittiin nimeämään kuvaavasti ja selkeiksi saavutettavuussyistä partiokisoista tutun arvoituksellisen nimeämistavan sijaan.

### Aktiviteetteihin ohjaaminen

Laaksossa ohjeistettiin liikkumaan noin 7 hengen vartioissa. Vartio osallistui aktiviteetteihin aina yhdessä eikä hajaannu. 

Aamun ensimmäinen aktiviteetti jaettiin arvalla niin, että jokaista suorituspistettä kohden oli arpapoletti. Ensimmäisen rastin jälkeen vartio sai liikkua laaksossa vapaasti. 

Laaksomestarit ja kympit ehdottivat aktiivisesti vapaita rasteja laaksossa liikkuville vartioille. 

Harkittiin polettisysteemiä kuten Kajon Tuumalaaksossa (“Syklotroni”), mutta päätettiin jättää käyttämättä. Tuumalaakson loppuraportissa systeemiä oli pidetty hyvänä, mutta syklotroni tarvitsee aktiivisesti tekijöitä laaksossa, eikä aktiviteetteihinkaan näyttänyt olevan tarpeeksi tekijöitä. 
Lisäksi kaikki muut laaksot päätyivät perinteiseen rastijonotukseen, ja halusimme leirin laaksojen toimivan jotakuinkin samalla tavalla keskenään. 

Järjestely toimi - merkittäviä jonoja ei syntynyt, ja suosituimmissa aktiviteeteissa oli tilaa. 

Pakohuoneessa oli erillinen jonotusjärjestely. Se vaati tiedottamista ohjelmapäivän alussa ja jonkin verran opastusta pitkin päivää, jotta osallistujat huomasivat pakohuoneen jonojärjestelmän ja ymmärsivät sen toimivan eri tavalla kuin muut rastit. 

## Aktiviteetit



### 4. Kaavoituspeli
{{
    figure(
        img="kuvat/kaavoituspeli.jpg"
        description="Kaavoituspeli"
        credits="PäPa, Jenni Leppävuori"
        creditsLink="https://papa.kuvat.fi/kuvat/TAPAHTUMAT/2024/Kimara%202024/7.%20leirip%C3%A4iv%C3%A4%20-%20Torstai%201.8.2024/20240801%20Kimara2024%20Kaupunkilaakso%20Jenni%20Lepp%C3%A4vuori-13.jpg")
}}

Vartion tehtävänä on suunnitella kaupunki annettujen ehtojen mukaisesti. Vartio saa pisteytysohjeet ja palikat, joista kaupunki rakennetaan. 

#### Kasvatustavoitteet

Tarpojalla herää ajatuksia kaupunkisuunnittelusta. Tarpoja kehittää ongelmanratkaisu- ja kompromissitaitoja avoimissa optimointiongelmissa. 

#### Arvio onnistumisesta 

Kaavoituspeli toimi hyvin ja sai paljon positiivista palautetta. Aktiviteetti oli suosittu, ja sekä seikkailijat että tarpojat ymmärsivät pelin idean ja pystyivät pelaamaan. 

Myös johtajaikäiset innostuivat pelistä.

#### Monistus tuleviin tapahtumiin

Nyt kun pelin konsepti on olemassa, peli on monistettavissa ja jatkokehitettävissä. 

Kaavoituspeli vaatii aikaa ennen tapahtumaa, koska pelilaudat ja pelinappulat pitää valmistaa etukäteen. Jos pelilautaa ja nappuloita ei ole valmiina, kuluu noin 4-8 tuntia valmistelua kahdelta ihmiseltä. 

Kimaran pelinappulat tehtiin puisesta rimasta, mikä oli käsisahalla sahattuna työläs ratkaisu. Nappulat voisi korvata esim pullonkorkeilla tai Lego-palikoilla, jolloin vaatii merkittävästi vähemmän valmisteluaikaa ennen tapahtumaa. Tehdyn näköinen on kuitenkin tunnelmallisempi.

Leirinaikainen valmistelu on helppoa. Asetetaan vanerilevystä tehty pelilauta suorituspisteelle maahan tai pöydälle. Pystytetään katos, jos halutaan sadesuoja. Periaatteessa toimii kyllä myös sateessa. 

#### Jatkokehitys

Pelin sääntöjä voi kehittää loputtomasti riippuen siitä, mihin kaupunkisuunnittelun osiin halutaan kiinnittää huomiota. Nyt sähköjohdot ja vesiputket ovat avainasemassa. 

#### Materiaalit

- [Kaavoituspelin ohje](materiaalit/kaavoituspeli-ohje.pdf)

### 5. Kirjasto

{{
    figure(
        img="kuvat/kirjasto-1.jpg"
        description="Kirjasto"
        credits="PäPa, Sampo Syrjämäki"
        creditsLink="https://papa.kuvat.fi/kuvat/TAPAHTUMAT/2024/Kimara+2024/2.+leirip%C3%A4iv%C3%A4+-+Lauantai+27.7.2024/20240727_KIMARA2024_SAMPO_SYRJ%C3%84M%C3%84KI_00035.jpg")
}}

{{
    figure(
        img="kuvat/kirjasto-2.jpg"
        description="Kirjasto"
        credits="PäPa, Valo Saarni"
        creditsLink="https://papa.kuvat.fi/kuvat/TAPAHTUMAT/2024/Kimara+2024/2.+leirip%C3%A4iv%C3%A4+-+Lauantai+27.7.2024/20240727+Kimara2024+Kaupunkilaakso+Valo+Saarni-13.jpg")
}}

Kirjastossa leiriläinen pääsee rauhoittumaan luonnon keskellä hyvän kirjan parissa. Vartioiden on myös mahdollista pelata kirjastopeliä, jossa tutustutaan toisiin vartion jäseniin kirjojen avulla. 

Saadut kirjat lajitellaan laatikoihin - lyhyet kirjat, seikkailijoiden, tarpojien ja perhepartion kirjat sekä ruotsinkieliset ja vieraskieliset teokset.

Kirjoja saadaan Itäkeskuksen kirjastosta ja Kierrätyskeskuksen ilmaisosastoilta. Leirin jälkeen kirjat annetaan Kierrätyskeskukseen.

Kirjaston käytössä on puolijoukkueteltta, sadekatos ja muovilaatikoita. Kirjojen ja osallistujen pitää pysyä kuivana.

#### Kasvatustavoitteet

Tarpoja pääsee rauhoittumaan ja hiljentymään hyvän kirjan parissa ja viettämään hetken ilman puhelinta. Tarpoja voi kirjoja lukiessaan pohtia, miten kirjan teemat näkyvät omassa elämässä tai mitä kirjan tarinalla halutaan kertoa lukijalle. Kirjasto-pelin avulla tarpoja oppii kuuntelemaan muita ja etsimään aineistoa vastaustensa tueksi.  

#### Arvio onnistumisesta 

Onnistui. Osallistujat pelasivat kirjastopeliä, ja muutamat uppoutuivat lukemaan kirjaa.

Kirjasto toimi myös Tuunaus-rastin jonotuspisteenä.

#### Monistus tuleviin tapahtumiin

Kierrätyskirjoja saa kirjastoista helposti. 

Työmäärässä suurin asia on sekalaisen kirjasaaliin järjestäminen. Jos aineistoa ei järjestä, osallistujalla on suurempi kynnys jäädä rastille tutkiskelemaan.

#### Jatkokehitys

Kirjaston tarkoitus on olla matalan kynnyksen rasti, joka on helposti saavutettavissa. Siihen tarkoitukseen korotettu puolijoukkueteltta tai popup-teltta olisi parempi kuin tavallinen puolijoukkueteltta.

Kirjastossa yhdessä tehtävän pelin rinnalle voi kehittää yksin tehtäviä tehtäviä kuten lukudiplomi (esimerkiksi "lue 10 minuuttia" tai "valitse satunnainen lause ja käytä sitä runossa").

Kirjatarjonta saisi olla monipuolisempi. Lasten kirjojen lisäksi ainakin tietokirjoja ja saattajille suunnattuja kirjoja voisi tarjota.

### 6. Kaupunkisuunnistus

Vartio kiertää kaupunkilaakson alueella haluamansa määrän kysymyslappuja kartan avulla. Vastaukset säilötään omilla muistiinpanovälineillä. Kun vartio on valmis, rastihenkilö tarkistaa vastaukset aktiviteetin lähtöpaikalla. Rastilla on lista viidestä päivän aikana eniten pisteitä saaneesta vartiosta. Rastihenkilö ylläpitää listaa. 

Kaupunkisuunnistuksen tarkoituksena on olla ylivuotoaktiviteetti, johon mahtuu aina vartioita. Se myös antaa aktiivista liikkumista tarvitseville osallistujien luvan ja mahdollisuuden liikkua. 

#### Kasvatustavoitteet

Tarpoja tuntee ja arvostaa omaa kotipaikkakuntaansa. 

#### Arvio onnistumisesta

Etukäteen huolena oli, että laaksossa risteilevät vartiot häiritsisivät muita aktiviteetteja. Käytännössä häiriöstä ei ollut merkkejä. Toisinaan kaupunkisuunnistukseen osallistuville vartioilla jouduttiin muistuttelemaan, että vartion tulee kulkea yhtenä joukkona laaksossa myös aktiviteettien suorituksen aikana.  

#### Monistus tuleviin tapahtumiin

Rastirata on helppo toteuttaa.

#### Jatkokehitys

Monivalintakysymykset voi vaihtaa teeman ja oppimistavoitteiden mukaan. 

Nyt tehokkuussyistä tehtävien tarkastuksessa laskettiin vain monivalinnassa valitut oikeat kirjaimet. Olisi kiva, jos suorittava vartio saisi suoraa palautetta, jossa oppii samalla oikeat vastaukset. Monivalintatehtävään voisi tehdä tarkastussapluunan, jolla näkee nopeasti oikeat vastaukset tai oikeat vastaukset voisi laittaa näkyville listana.

### 7. Oikeuskävely

{{
    figure(
        img="kuvat/oikeuskavely.jpg"
        description="Oikeuskävely"
        credits="PäPa, Elli Raitanen"
        creditsLink="https://papa.kuvat.fi/kuvat/TAPAHTUMAT/2024/Kimara+2024/2.+leirip%C3%A4iv%C3%A4+-+Lauantai+27.7.2024/20240727+Kimara+2024+Kaupunkilaakso+Elli+Raitanen1.jpg")
}}

Oikeuskävely on Plan Internationalin valmistelema ja toteuttama aktiviteetti.  

Osallistujat asettuvat riviin ja heille jaetaan roolikortit. Osallistujat eläytyvät rooliinsa ja miettivät minkälaista henkilön elämä on. Rastihenkilö lukee ääneen väitteitä. Osallistujan tulee siirtyä askel eteenpäin, jos väite kuvaa heidän roolihahmoaan. Lopuksi mietitään yhdessä, miltä tuntui siirtyä eteenpäin, miltä tuntui, kun ei päässyt siirtymään ja millaiseksi kukin oman roolihahmonsa kuvitteli. 

Esimerkkirooleja: 

- Olet 14-vuotias tyttö, joka voi ihastua sekä poikiin että tyttöihin.  
- Olet pian valmistuva opiskelija. Asut yksin ja vanhempasi ovat muuttaneet ulkomaille. 
- Olet 17-vuotias poika. Sinut on adoptoitu Suomeen Nigeriasta, kun olit alle vuoden ikäinen.

Esimerkkiväitteitä: 

- Kukaan ei ole kysynyt sinulta, mistä oikeasti olet kotoisin.  
- Mennessäsi uuteen paikkaan sinun ei tarvinnut miettiä rappusia tai kynnyksiä.   
- Sinulla ei ole ollut taloudellisia vaikeuksia.  

#### Kasvatustavoitteet 

Tarpoja hahmottaa yhteiskunnan eriarvoisuutta, erilaisia osallistumista rajoittavia esteitä ja normeja. Tarpoja eläytyy toisenlaisen ihmisen asemaan. 

#### Arvio onnistumisesta

Aktiviteetti toimi useimpina päivinä hyvin. Plan Internationalin tekijät olivat ensimmäiset kaksi päivää ohjaamassa rastia, ja yhteistyö toimi hyvin. Loppuleirin ajan aktiviteettia pyöritettiin leirin tekijöiden voimin. Aktiviteetti vaatii tekijältään heittäytymistä ja ymmärrystä, mutta silti lähes joka päivä aktiviteettiin löydettiin sopivat tekijät. 

#### Monistus tuleviin tapahtumiin

Planistä sanottiin, että heihin voi olla yhteydessä tulevia tapahtumia tehdessä.

#### Jatkokehitys

Vastaavan tehtävän voi toteuttaa myös omin voimin. Kannattaa kuitenkin ottaa ammattilainen tai moninaisuusteemoihin perehtynyt ihminen mukaan suunnittelemaan sisältöä.

#### Materiaalit

- [Planin koulutusmateriaali, Etuoikeuskävely sivulla 20](https://www.globaalikoulu.net/wp-content/uploads/sites/2/2022/11/Plan_Vihapuhe_koulutusmateriaali_34s.pdf)

### 8. Radiolabyrintti

<div class="sideBySide">
{{
    figure(
        img="kuvat/radiolabyrintti-1.jpg"
        description="Radiolabyrintti"
        credits="Lauri Tervonen")
}}

{{
    figure(
        img="kuvat/radiolabyrintti-2.jpg"
        description="Radiolabyrintti"
        credits="PäPa, Järvi Anttila"
        creditsLink="https://papa.kuvat.fi/kuvat/TAPAHTUMAT/2024/Kimara%202024/6.%20leirip%C3%A4iv%C3%A4%20-%20Keskiviikko%2031.7.2024/20240731%20Kimara%202024%20kaupunki%20J%C3%A4rvi%20Anttila-02.jpg")
}}
</div>

Yksi vartion jäsen menee radiopuhelimen kanssa sisälle labyrinttiin. Muut vartion jäsenet saavat kartan ja opastavat sisällä olevaa radiopuhelimen välityksellä. Kartan näyttämissä pisteissä on symbolit, jotka sisällä oleva kertoo ulkona oleville. Kun kaikki karttaan merkityt symbolit on löydetty, sisällä oleva voi tulla ulos ja vartio tarkistaa suorituksensa. 

Jokainen vartion jäsen käy vuorollaan labyrintin sisällä ja etsii 2-3 symbolia. 

Labyrintti on koottu pressuista, jonka kulmat ovat puita tai pystyyn tuettuja riukuja.

#### Kasvatustavoitteet

Tarpoja osaa toimia erilaisissa pienryhmissä. Tarpoja osaa hoitaa väliaikaisia johtamistehtäviä.

#### Arvio onnistumisesta 

Aktiviteetti oli erittäin suosittu, ja se pyöri suurimman osan ajasta täydellä kapasiteetilla. 

Rastilla toimiminen oli myös tekijöiden mieleen, ja osa tekijöistä halusi tehdä ylimääräisiäkin vuoroja. 

##### Labyrintin rakentaminen 

Labyrintti oli pakohuoneen ohella suurin yksittäinen rakennettava asia laaksossa. Paalujen ja seinäpressujen pystyttäminen vei raksalla paljon tekijäresursseja. 

Käytettiin labyrintin rakennusmateriaalina pressua. Tiedossa oli, että Kajon Tulevaisuuslaakson Ympäristöpolku oli tehnyt suuren labyrintin harsokankaasta, koska se päästää tuulta läpi ja pitää siten muotonsa. Ei haluttu käyttää tässä harsokangasta, koska se oletettavasti päätyisi roskiin leirin jälkeen. Pressu saatiin leirin jälkeen myyntiin. 

##### Radiopuhelimet 

Ei tiedetty etukäteen, minkälaiset radiopuhelimet saadaan hankutuksesta. Oltiin varauduttu ladattaviin, mutta ei hoksattu tätä spesifioida. Saatiin paristokäyttöisiä radiopuhelimia, joihin ei ollut paristoja. Jouduttiin hakemaan lisäparistoja leirikaupasta useamman kerran leirin aikana. Olisi siis kannattanut tehdä tiiviimpää yhteistyötä hankinnan kanssa radiopuhelimien valitsemisessa. 

Radiopuhelimissa oli vain neljä kanavaa, ja leirillä oli myös muuta kommunikaatiota osin samoilla kanavilla, mikä rajoitti rinnakkaisten suorituspisteiden määrää. Leiriorganisaatio tai Turva ei jakanut kanavia vaikka näin oli suunniteltu, joten päivä piti aloittaa aina kanaville huhuilulla.

#### Monistus tuleviin tapahtumiin

Labyrintin muoto riippuu vahvasti maastosta. Rakentaminen tapahtuman alussa vaatii aina paljon työtä. Pressuseinät vaativat myös ylläpitoa leirin aikana, koska myrsky voi repiä pressuja. 

Konsepti oli tykätty, ja sitä kannattaa kokeilla uudestaan. 

#### Jatkokehitys 

Alkuperäisessä suunnitelmassa oli monta karttakorttia, joista jokaiseen on merkitty parin symbolin paikka. Kukin vartion jäsen vuorollaan on sisällä labyrintissä ja hakee yhden karttakortit symbolit. Lopuksi vartio käy tarkistamassa vastaukset karttakorttia vastaavasta tarkastuskortista. Leirillä nämä kartat piirrettiin käsin, eikä tarkastuskortteja ollut vaan vastaukset katsottiin yhdeltä koko labyrintin kartalta. Tätä kannattaisi kehittää selkeämmäksi.

#### Materiaalit

- [Radiolabyrintin osallistujan ohje](materiaalit/radiolabyrintti-ohje.pdf)
- [Radiolabyrintin symbolit](materiaalit/radiolabyrintti-symbolit.pdf)

### 9. Rauhanpalapeli 
{{
    figure(
        img="kuvat/rauhanpalapeli.jpg"
        description="Rauhanpalapeli"
        credits="PäPa, Joonas Brinck"
        creditsLink="https://papa.kuvat.fi/kuvat/TAPAHTUMAT/2024/Kimara%202024/4.%20leirip%C3%A4iv%C3%A4%20-%20Maanantai%2029.7.2024/20240729%20Kimara2024%20Kaupunkilaakso%20Joonas%20Brinck7.jpg")
}}

Rauhanpalapeli on Suomi–Nepal-yhteistyöprojekti Scouts, Peace and Securityn suunnittelema aktiviteetti.

Aktiviteetti koostuu kahdesta osasta: palapeli ja yhteistyöharjoitus.

Palapelissä pohditaan yhdessä, mistä kaikista palasista rauha koostuu. Keksityt rauhanpalat (esimerkiksi ihmisoikeudet, vapaus, yhdenvertaisuus, tasa-arvo, turvallisuus) kirjoitetaan väriliiduilla vaneripaloille ja rakennetaan samalla 9 osainen palapeli.
Tähän tarvitaan suuri vanerilevy sahattuna 9 osaan ja väriliidut.

Yhteistyöharjoituksessa jokainen nappaa yhdestä langanpätkästä kiinni ja yhteistyön avulla mukeista rakennetaan pyramidi.
Tähän tarvitaan lankaa, kuminauhaa ja mukeja.

#### Kasvatustavoitteet

Tarpoja osaa toimia ryhmässä. Tarpoja ymmärtää, mitä rauha on ja että se koostuu monista osista - ei ainoastaan fyysisen väkivallan loppumisesta.

#### Arvio onnistumisesta 

Kiva rauhallisempi rasti. Tekijän näkökulmasta palapeliosuus oli hiukan epäintuitiivinen ja vaikea selittää. Sana “palapeli” antoi virheellisen kuvan siitä, mikä aktiviteetin haaste on.

### 10. Pakohuone

{{
    figure(
        img="kuvat/pakohuone.jpg"
        description="Salasanan purkutehtävä pakohuoneessa"
        credits="PäPa, Joonas Brinck"
        creditsLink="https://papa.kuvat.fi/kuvat/TAPAHTUMAT/2024/Kimara%202024/4.%20leirip%C3%A4iv%C3%A4%20-%20Maanantai%2029.7.2024/20240729%20Kimara2024%20Kaupunkilaakso%20Joonas%20Brinck17.jpg")
}}

Vartion tehtävänä on avata lukot ja pelastaa vanki. Tehkää yhteistyötä, sillä aikaa ei ole hukattavaksi! 

Pakohuoneessa on näyttelijä, jolla ei ole yhteistä kieltä vartion kanssa. 

Kolme rinnakkaista pakohuonetta rakennettiin kolmeen rahtikonttiin. Käytettiin rahtikontteja, joissa lippukuntien tavarat tuotiin leirille. 

#### Kasvatustavoitteet

Tarpoja tarkastelee ongelmia eri näkökulmista ja löytää niiden pohjalta ratkaisun. Tarpoja toimii ryhmänsä yhteiseksi hyväksi. 
Tarpoja kehittää luovia kommunikointitaitoja ja löytää tapoja keskustella ilman yhteistä kieltä.

#### Arvio onnistumisesta 

Pakohuone toimi hyvin, oli erittäin suosittu, ja kapasiteetti saatiin mielekkääksi. 

##### Läpimeno

Jotta pakohuone on mielekäs projekti, käyttöaste pitää saada korkeaksi, että mahdollisimman moni pääsee kokeilemaan. Hyvät läpimenot saatiin aikaan kolmella rinnakkaisella pakohuoneella, joista jokainen otti sisään pari vartiota tunnissa.

| päivä | osallistujamäärä |
| - | - |
| 1. leiripäivä | noin 10 vartiota (osa konteista kesken) |
| 2. leiripäivä | ei tilastoitu |
| 3. leiripäivä | 20 vartiota |
| vierailupäivä | pakohuone kiinni |
| 5. leiripäivä | 22 vartiota |
| 6. leiripäivä | 24 vartiota |
| keidaspäivä | auki johtajille - kaikki halukkaat pääsivät |

##### Jonotusjärjestelmä

Alun perin kaavailtiin, että edellisenä päivänä laaksoihin tutustuvat ikäkausivastaavat saisivat varata aikoja, joita olisi tarjolla 1 per kontti per tunti. Tämä ei onnistunut, koska laaksotutustumisiin tuli päivittäin vain 0-2 ikäkausivastaavaa. Lisäksi vartioiden suoritusajat vaihtelivat suuresti, joten kiinteä vuoroaika ei takaa hyvää käyttöastetta. Ongelmat huomattiin jo ensimmäisen ohjelmapäivän purussa, joten jonotus saatiin pivotoitua. 

Uusi jonotusjärjestelmä oli Google Forms, johon vartio pääsee tulostetun QR-koodin kautta. Vartio jättää puhelinnumeronsa, johon pakohuonekymppi soittaa noin 5 minuuttia ennen kuin pakohuone on vapautumassa. Vuoroilla ei ole siis kiinteitä aikoja – parhaillaan vartiot saattoivat saada karkean arvion vuoron alkamisajasta. 

Jonotusjärjestelmä toimi hyvin. Lähes kaikilla halukkailla vartioilla oli mukanaan älypuhelin, jonka avulla pystyi lukemaan QR-koodin, ja vartiot pystyivät vastaamaan puhelimeen ja saapumaan pakohuoneelle nopeasti vuoron alkaessa. 

Oli yksittäisiä ryhmiä, joilla ei ollut puhelinta mukana tai eivät vastanneet, kun soitettiin. 

#### Monistus tuleviin tapahtumiin

Työmäärällisesti pakohuone on suuri satsaus. Kaupunki-laaksossa pakohuoneen rakentaminen aloitettiin toiseksi viimeisen raksapäivän aamuna. Ensimmäinen pakohuone oli toimintakykyinen ensimmäisen ohjelmapäivän alkaessa, toinen ensimmäisen päivän aikana ja kolmas toisena ohjelmapäivänä. 

Pakohuoneella oli oma kymppi ja 6 hengen tiimi, jonka yhteistyö sujui. Tiimi koottiin raksalla, mutta kannattaa tehdä pakohuoneen tekijöille oma erillinen pestihaku jo ennen leiriä. 

#### Jatkokehitys

Hankitaan ravintoloista tutut piippauslaitteet jonotukseen.

### 11. Improteatteri

Improteatteripisteellä saa kokeilla omien näytelmien tekemistä.
Suorituspisteellä on valmiita tekstinpätkiä ja rekvisiittaa. 

Rastia ei tarvitse ottaa vakavasti, vaan voi toteuttaa hauskan kohtauksen, harjoitella omia heittäytymistaitojaan ja pitää hauskaa. 

#### Kasvatustavoitteet

Tarpoja pääsee kokeilemaan improvisointia ja luovuutta. 

#### Arvio onnistumisesta 

Toimi helppona aktiviteettina, jossa kävi vartioita säännöllisesti.

#### Monistus tuleviin tapahtumiin

Rekvisiittaa kuten hassuja vaatteita saa Kierrätyskeskuksen ilmaisosastolta. 

#### Jatkokehitys

Kannattaa suunnitella tekijöiden perehdytykseen valmiit ohjeet, että osallistujia on helppo inspiroida ja innostaa.

Teatteritehtävään voi liittää myös rekvisiitan askartelua, jos haluaa vähän pidemmän aktiviteetin.

### 12. Lippukuntien tavat

Järjestetään pantomiimiarvuuttelua, aliasta ja keskustelua vartioiden välillä.

Käytetään partioaiheisia aliaskortteja. 

#### Kasvatustavoitteet

Tarpoja oppii tuntemaan partiosanastoa. Tarpoja tutustuu toisiin lippukuntiin ja huomaa, että tavoissa on eroja ja myös paljon samaa. Tarpoja oppii kertomaan omasta partiokulttuuristaan.

#### Arvio onnistumisesta 

Jätettiin tarkoituksella vartioille vapaus valita keskusteltavat aiheet ja partiotavat. Tämä toimi. Vartiot saivat pelata aliasta tai keskustella.

Suorituspisteellä oli kerrallaan yksi tai kaksi vartiota. 

#### Monistus tuleviin tapahtumiin

Helppo toteuttaa. Tarvitsee teeman mukaiset aliaskortit kullekin suorituspisteelle. 

#### Jatkokehitys

Eri teemoja varten voi tehdä omat kortit. Nyt käytettiin Huipunvaltaajien omia partioaliaskortteja.

### 13. Karnevaali
{{
    figure(
        img="kuvat/karnevaali-tarkkuusheitto.jpg"
        description="Karnevaalin tarkkuusheitto"
        credits="PäPa, Jenni Leppävuori"
        creditsLink="https://papa.kuvat.fi/kuvat/TAPAHTUMAT/2024/Kimara%202024/7.%20leirip%C3%A4iv%C3%A4%20-%20Torstai%201.8.2024/20240801%20Kimara2024%20Kaupunkilaakso%20Jenni%20Lepp%C3%A4vuori-03.jpg")
}}

{{
    figure(
        img="kuvat/karnevaali-onginta.jpg"
        description="Karnevaalin onginta"
        credits="PäPa, Jenni Leppävuori"
        creditsLink="https://papa.kuvat.fi/kuvat/TAPAHTUMAT/2024/Kimara%202024/7.%20leirip%C3%A4iv%C3%A4%20-%20Torstai%201.8.2024/20240801%20Kimara2024%20Kaupunkilaakso%20Jenni%20Lepp%C3%A4vuori-02.jpg")
}}

{{
    figure(
        img="kuvat/karnevaali-narunveto.jpg"
        description="Karnevaalin narunveto"
        credits="PäPa, Joonas Brinck"
        creditsLink="https://papa.kuvat.fi/kuvat/TAPAHTUMAT/2024/Kimara+2024/4.+leirip%C3%A4iv%C3%A4+-+Maanantai+29.7.2024/20240729+Kimara2024+Kaupunkilaakso+Joonas+Brinck3.jpg")
}}

Karnevaali koostuu kolmesta pelistä: tarkkuusheitto, onginta ja narunveto.

Jokainen osallistuja pääsee kokeilemaan jokaista peliä.

Tarkkuusheitossa heitetään peltitölkkipyramidia pallolla ja yritetään saada se kaatumaan.

Onginta-pisteellä on lasten uima-allas, joka on täytetty vedellä. Altaassa kelluu laminoituja paperisia lumpeenlehtiä, joissa on metallinen prikka. Lumpeenlehtiä ongitaan n. 1,5 metrin mittaisella magneettiongella.

Narunvedossa osallistuja saa vetää yhtä kuudestatoista narusta, mikä paljastaa esineen edessä olevista ämpäreistä. Ämpärissä olevat esineet on pisteytetty niiden hiilijalanjäljen mukaisesti. Eniten pisteitä saa tuotteesta, jonka hiilijalanjälki on pienin.

#### Kasvatustavoitteet

Narunvedossa oppii laskemaan erilaisten ruokien ja muiden valintojen hiilijalanjälkeä.

#### Arvio onnistumisesta 

Aktiviteetti oli hyvin suosittu, ja sen eteen muodostui vilkkaimpina aikoina jonkin verran jonoa.

#### Monistus tuleviin tapahtumiin

Altaan täyttämistä varten joutuu kantamaan paljon vettä.
Narunvedon toteuttaminen vaatii rakentamisaikaa.

### 14. Heraldiikka
{{
    figure(
        img="kuvat/heraldiikka-1.jpg"
        description="Heraldiikka"
        credits="PäPa, Jenni Leppävuori"
        creditsLink="https://papa.kuvat.fi/kuvat/TAPAHTUMAT/2024/Kimara%202024/7.%20leirip%C3%A4iv%C3%A4%20-%20Torstai%201.8.2024/20240801%20Kimara2024%20Kaupunkilaakso%20Jenni%20Lepp%C3%A4vuori-05.jpg")
}}

{{
    figure(
        img="kuvat/heraldiikka-2.jpg"
        description="Heraldiikka"
        credits="PäPa, Luca Karvonen"
        creditsLink="https://papa.kuvat.fi/kuvat/TAPAHTUMAT/2024/Kimara%202024/3.%20leirip%C3%A4iv%C3%A4%20-%20Sunnuntai%2028.7.2024/20240728%20Kimara2024%20Kaupunki-Laakso%20Luca%20Karvonen-8.jpg")
}}

Partioheraldikot ry järjestää ohjelman.
Rastilla osallistuja pääsee tutustumaan heraldiikan kiehtovaan maailmaan, heraldiikkasääntöihin sekä suunnittelemaan kaupunginosalle tai itselleen oman vaakunan. 

Käytössä oli 3m x 6m popup-teltta, jonka seinille ripustettiin heraldikkojen julisteet hakaneuloilla. Teltassa oli kaksi pöytä-penkkisettiä.

#### Kasvatustavoitteet

Tarpoja tuntee oman kulttuurinsa ja on kiinnostunut muista kulttuureista.
Tarpoja oppii ymmärtämään ja arvostamaan symboliikkaa.

#### Arvio onnistumisesta 

Saatiin hyvää palautetta. Heraldikko Heinä tykkäsi ja rasti löysi oman osallistujakuntansa.
Saattajat ja heraldikko kommentoivat, että piste on kohderyhmälle saavutettavampi laaksoaktiviteettina kuin leirisuorapisteenä.

#### Monistus tuleviin tapahtumiin

Tilaajan kannalta oli helppo. Tarvitsi vain järjestää teltta ja muutamia perustarvikkeita kuten kyniä ja paperia. Heraldikot järjestivät tekijän, infojulisteet ja ohjelman. Heraldikot sanoivat olevansa kiinnostuneita toteuttamaan aktiviteetin uudelleen vastaavassa tapahtumalaaksossa. 

### 15. Luontotaide
{{
    figure(
        img="kuvat/luontotaide.jpg"
        description="Luontotaide"
        credits="PäPa, Luca Lehmuspuro"
        creditsLink="https://papa.kuvat.fi/kuvat/TAPAHTUMAT/2024/Kimara+2024/2.+leirip%C3%A4iv%C3%A4+-+Lauantai+27.7.2024/20240727+Kimara2024+Kaupunkilaakso+Luca+Lehmuspuro+1-9.jpg")
}}

Vartio rakentaa risuista, narusta ja luonnosta omia taideteoksia.

Rastilla on tarvittaessa valmius toimia kylmärastina, jos tekijät loppuvat kesken.

#### Kasvatustavoitteet

Tarpoja osaa toimia erilaisissa pienryhmissä.
Tarpojan luovuus ja kädentaidot kehittyvät.

#### Arvio onnistumisesta 

Tarkoituksena oli antaa luovuuden tueksi esimerkkejä tunnetuista taideteoksista, joita voi jäljitellä luontotaiteena. Tulosteita ei saatu aikaiseksi, joten vartioilla oli täysi vapaus taiteilla, mitä halusivat. Aiheiksi valikoitui esimerkiksi leirin tunnuksia.

Useampi vartio kertoi innoissaan projekteistaan kuten käpylehmistä.

#### Monistus tuleviin tapahtumiin

Helppo toteuttaa missä vain, missä on risuja.

#### Jatkokehitys

Toimi ihan hyvin ilman valmista aihetta, mutta halutessaan voi lisätä jotain inspiraatiomateriaalia.
Risuista ja naruista tehtyjä mallikehikkoja kannattaa olla.

### 16. Tarpojien graffitiseinä
{{
    figure(
        img="kuvat/graffitiseina.jpg"
        description="Tarpojien graffitiseinä"
        credits="PäPa, Luca Lehmuspuro"
        creditsLink="https://papa.kuvat.fi/kuvat/TAPAHTUMAT/2024/Kimara%202024/2.%20leirip%C3%A4iv%C3%A4%20-%20Lauantai%2027.7.2024/20240727%20Kimara2024%20Kaupunkilaakso%20Luca%20Lehmuspuro%201-13.jpg")
}}

Tarpojat luovat yhteisen taideteoksen spraymaaleilla. 
 
Rastilla osallistuja pääsee haastamaan luovuuttaan osallistumalla yhteisen taideteoksen tekoon. Laaksopäivän aikana osallistuja voi havainnoida, kuinka teos muuttuu jatkuvasti uusien taiteilijoiden lisätessä osansa yhteiseen tuotokseen. 

Pingotetaan pakkauskelmua kahden puun väliin maalausalustaksi.

#### Kasvatustavoitteet

Tarpoja osaa toimia erilaisissa pienryhmissä.
Tarpojan luovuutta ja kädentaitoja.

#### Arvio onnistumisesta

Osallistujat tykkäsivät aktiviteetista. Aiheita ei juurikaan ohjattu.

Eteläinen kuopassa oleva osa laaksoa haisi maalilta silloin kun tuuli kulki siihen suuntaan.

#### Monistus tuleviin tapahtumiin

5 leiripäivän aikana käytettiin noin 30 spray-pulloa. Jos kahtena päivänä ei olisi satanut, olisi kulunut arviolta 40 pulloa.

Kelmusta tehtiin noin 10 m pitkä maalausseinä, joka vaihdettiin leirin aikana kerran.

#### Jatkokehitys

Graffitipiste kannattaisi sijoittaa kauemmas omaksi alueekseen, jotta graffitin hajut eivät kulkeudu muualle laaksoon.

### 17. Tuunaus
{{
    figure(
        img="kuvat/tuunaus.jpg"
        description="Tuunaus"
        credits="PäPa, Valo Saarni"
        creditsLink="https://papa.kuvat.fi/kuvat/TAPAHTUMAT/2024/Kimara%202024/2.%20leirip%C3%A4iv%C3%A4%20-%20Lauantai%2027.7.2024/20240727%20Kimara2024%20Kaupunkilaakso%20Valo%20Saarni-16.jpg")
}}

Tällä rastilla osallistuja pääsee tuunaamaan vanhasta uutta. 

Osallistujia pyydettiin ottamaan oma vaalea kangasvaate tai -kassi kotoa mukaan tuunattavaksi.
Rastilta löytyy erilaisia helmiä ja kangastilkkuja sekä kangastusseja, joita osallistuja voi käyttää tuunaukseen.

Valittiin kangastussit eikä maaleja, koska ei haluttu, että lopputuotetta joutuu kuivattamaan leirillä.

#### Kasvatustavoitteet

Tarpoja oppii kierrättämään vanhasta tavarasta uutta.
Tarpoja tuntee erilaisia käsityötekniikoita. Tarpojan kätevyys ja luovuus kehittyy. 

#### Arvio onnistumisesta 

Rasti oli lähes koko ajan täynnä, ja sisään päästettiin enemmän vartioita kuin alun perin suunniteltiin.
Rastin suosio johtui varmasti osin siitä,
että osallistujat olivat tuoneet tuunattavat kankaat kotoa ja halusivat päästä hyödyntämään niitä.

Saatiin jonkin verran palautetta, että pitäisi olla valmiita sabluunoita tai leimoja, joilla voi tehdä helposti oman leirimuiston.

#### Monistus tuleviin tapahtumiin

Aktiviteetti on helppo toteuttaa ja suosittu. Kangastussit ovat hyvä valinta, jolla vältetään maalisotku ja kuivatus.

#### Jatkokehitys

Tapahtuman tunnukset sapluunoina tai leimoina esimerkiksi leikattuna piirtoheitinkalvona tai 3D-tulosteena.

### 18. Seikkailijoiden taideseinä
{{
    figure(
        img="kuvat/taideseina.jpg"
        description="Seikkailijoiden taideseinä"
        credits="PäPa, Luca Lehmuspuro"
        creditsLink="https://papa.kuvat.fi/kuvat/TAPAHTUMAT/2024/Kimara%202024/2.%20leirip%C3%A4iv%C3%A4%20-%20Lauantai%2027.7.2024/20240727%20Kimara2024%20Kaupunkilaakso%20Luca%20Lehmuspuro%201-20.jpg")
}}

Rastilla seikkailijat pääsevät maalaamaan yhteiseen taideseinään.  
Laaksopäivän aikana osallistuja voi havainnoida, kuinka teos muuttuu jatkuvasti uusien taiteilijoiden lisätessä osansa yhteiseen tuotokseen. 

Käytetään leirin ilmoitustauluja tai vanerilevyjä, joihin ripustetaan halpaa valkoista lakanakangasta maalausalustaksi.

Seikkailijoille tarjotaan maalausta pensselillä kankaalle, koska ei haluta antaa spray-maaleja turvallisuussyistä.

#### Kasvatustavoitteet

Seikkailijan luovuus ja kädentaidot kehittyvät.

#### Arvio onnistumisesta 

Osallistujilla oli kivaa, ja rasti oli suosittu. Törkeyksiä kankaille ei juurikaan päätynyt, mutta ei muitakaan isompia aiheita. Monen taiteilijan aiheena oli Skibidi-sammakko.

#### Monistus tuleviin tapahtumiin

Tarvittavaan kehykseen voi käyttää leiri-ilmoitustaulua tai yksinkertaisesti vanerilevyä. Pensseleitä saa edullisesti Kierrätyskeskuksesta.
Maaleina käy esimerkiksi Lekolarin pullovärit.

#### Jatkokehitys

Jos antaa esivalmisteluna aiheen tai piirtää ääriviivat jollekin isommalle teokselle, voisi saada aikaan kivaa taidetta, jota voi esitellä leirin lopuksi.

### 19. Käsityöpiste

{{
    figure(
        img="kuvat/kasityo.jpg"
        description="Käsityöpiste"
        credits="PäPa, Luca Karvonen"
        creditsLink="https://papa.kuvat.fi/kuvat/TAPAHTUMAT/2024/Kimara%202024/3.%20leirip%C3%A4iv%C3%A4%20-%20Sunnuntai%2028.7.2024/20240728%20Kimara2024%20Kaupunki-Laakso%20Luca%20Karvonen-6.jpg")
}}

Rastilla askarrellaan partioteemaisia unelmakarttoja sekä solmukäsitöitä. 

#### Kasvatustavoitteet

Tarpoja pääsee harjoittamaan luovuuttaan ja pohtimaan itselleen tärkeitä asioita. 
Tehtävien teon lomassa tarpoja voi keskustella muiden kanssa, jolloin osallistujalla on mahdollisuus havaita erilaisia tapoja lähestyä samaa aihetta. 
Tarpoja oppii myös pitämään huolta yhteisistä tavaroista ja siivoamaan omat jälkensä. 

#### Arvio onnistumisesta 

Rasti oli osallistujien ja tekijöiden suosiossa. Laakson tekijät tulivat vapaa-ajallaankin jatkamaan omia käsitöitään.

Rastilla olisi pitänyt selittää sisäänotossa tarkemmin, että rastilla on kaksi eri käsityömahdollisuutta.

#### Monistus tuleviin tapahtumiin

Toteuttamiseen tarvitsee paljon materiaaleja. Kannattaa selvittää ajoissa, onko mahdollisuus saada aikakauslehtiä ja matonkuteita esimerkiksi kierrätyksestä.
Jos joutuu ostamaan materiaalit, ei ehkä kannata toteuttaa.

#### Jatkokehitys

Osallistujaa voi pyytää tuomaan omia kierrätysmateriaaleja kuten aikakauslehtiä unelmakarttaan. Näin osallistuja pääsee vaikuttamaan itse sisältöön ja saa konkreettisempaa kierrätysnäkökulmaa.

### 20. Kokkisota

Kun vartiot saapuvat rastille, heille annetaan mikroleivoksen resepti. 
Vartion tehtävänä on valmistaa mikroleivonnainen, joka arvioidaan rastihenkilön toimesta kriteereillä: maku, ulkonäkö ja esittely, luovuus ja nopeus.
Osallistuneista ryhmistä parhaiten suoriutunut voittaa.  

Suoritusalueeseen kuuluu:
- suoritustilaa ryhmille
- raaka-aineiden jakopiste: pöytä tai vastaava, jonka päällä on kaikki raaka-aineet ja niihin tarvittavat mittausvälineet sekä mikroaaltouunit
- tuoli tuomarille ja pieni pöytä 

#### Resepti: 2 kuppikakkua	   

- 4 rkl Vehnäjauhoja		         
- 4 rkl sokeria		         
- 2 rkl kaakaojauhetta		        
- 2 rkl öljyä			       
- 4 rkl vettä
- hyppysellinen suolaa

Mittaa kahteen kulhoon 2 rkl vehnäjauhoja ja sokeria, 1 rkl kaakaojauhetta ja vähän suolaa. Sekoita.

Lisää molempiin astioihin 1 rkl öljyä ja 2 rkl vettä. 

Sekoita hyvin ja laita leivos mikroon 1–2 min. 

#### Kasvatustavoitteet

Tarpoja osaa toimia erilaisissa pienryhmissä. 
Tarpoja saa kokemusta leipomisesta.

#### Arvio onnistumisesta 

Kokkisota oli suosittu rasti.

#### Monistus tuleviin tapahtumiin

Kuppikakun yksinkertainen resepti ja lämmitys mikrossa tekivät tästä helpon toteutettavan.

Kannattaa tilata popup-teltta tai vähintään korotettu puolijoukkueteltta.

Tapahtuman puolesta voi varata mikroaaltouunin ja keraamisia astioita kuten kahvikuppeja.

#### Jatkokehitys

Keittiöhävikkiyhteistyötä kannattaa yrittää, jos järjestää vastaavan tulevalla leirillä. Nytkin yritettiin, mutta siihen ei ollut mahdollisuuksia.

## Tekijämäärät

| rastin nimi | tekijöitä | vartioita | kesto | suorituspisteitä |
| --- | ---- | ---- | ---- | ---- |
| 4 Kaavoituspeli | 3 | 2 | 30 | 4 |
| 5 Kirjasto  | 2 | 2 | 30 | - |
| 6 Kaupunkisuunnistus | 2 | 3 | 30 | - |
| 7 Oikeuskävely | 2 | 2 | 30 | 1 (max 4 vartiota) |
| 8 Radiolabyrintti | 4 | 4 | 30 | 2-4 |
| 9 Rauhanpalapeli | 1 | 1 | 20 | 1 |
| 10 Pakohuonepeli | 6 | 3 | 35 | 3 |
| 11 Improteatteri | 1 | 2 | 15 | 1 (max 2 vartiota) |
| 12 Lippukuntien tavat | 1 | 2 | 15 | 1 (max 2 vartiota) |
| 13 Karnevaali | 4 | 4 | 30 | 3 |
| 14 Heraldiikka | 1 | 2 | 30 | 1 (max 3 vartiota) |
| 15 Luontotaide | 2 | 2 | 10 | - |
| 16 T. graffitiseinä | 4 | 2 | 10 | 3 |
| 17 Tuunaus | 4 | 8 | 30 | - |
| 18 S. taideseinä | 2 | 3 | 20 | 3 |
| 19 Käsityö | 3 | 4 | 30 | - |
| 20 Kokkisota | 3 | 4 | 30 | 1 (max 4 vartiota) |

**vartioita**: suunniteltu 50 vartion jakautuminen laaksossa



