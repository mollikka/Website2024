+++
title = "Kaupunki-laakson tekijät"
description = "Pääkaupunkiseudun Partiolaisten piirileirin ohjelmalaakson loppuraportti"
date = "2024-10-31"
[taxonomies]
Language=["Suomi"]
series=["kimara2024"]
[extra]
image="salakuva.jpg"
tableOfContents=true
+++

Kaupunki-laakson toteuttivat ja loppuraporttiaineiston toimittivat laaksomestarit Lauri Tervonen ja Sara Simola yhdessä kymppitiimin kanssa.

{{
    figure(
        img="salakuva.jpg"
        description="Kaupunki-laakson tekijöitä portilla"
        credits="PäPa, Luca Lehmuspuro"
        creditsLink="https://papa.kuvat.fi/kuvat/TAPAHTUMAT/2024/Kimara%202024/2.%20leirip%C3%A4iv%C3%A4%20-%20Lauantai%2027.7.2024/20240727%20Kimara2024%20Kaupunkilaakso%20Luca%20Lehmuspuro%201-4.jpg")
}}

Kimaralla oli viisi seikkailija-tarpojaikäkauden ohjelmapäivää: kolme ohjelmalaaksoa ja kaksi liikkuvaa ohjelmaa.
Kaupunki-laakso ja Erämaa-laakso tehtiin yhteistyössä niin, että kaksi päällikköä johti kumpaakin laaksoa, ja käytännön toteutuksesta vastasi kaksi Kaupunki-laaksomestaria ja kolme Erämaa-laaksomestaria.

## Päälliköt ja mestarit

Päälliköt johtivat kahdessa laaksossa. Leirin aikana he olivat vuorotellen päivä kerrallaan Kaupunki-laaksossa.
Toimittiin näin, koska päälliköt halusivat tukea toisiaan pestissä ja olivat kiinnostuneita molemmista laaksoista. Partiopesteissä pitää huomioida vapaaehtoisten omaa kiinnostusta.

Hyötynä oli, että saatiin sisarlaaksosta näkökulmia ja joissain asioissa pystyttiin tekemään yhteistyötä. Saatiin esimerkiksi yhteisellä tilauksella kahvitermokset laaksoihin, ja Kaupunki-laakso sai riu’ut Erämaa-laakson ylijäämästä. Pystyttiin myös jakamaan kokemuksia ja murheita.

Päällikköjaon haittana oli, että oli vaikea ylläpitää tilannekuvaa, kun laaksossa toimiva päällikkö vaihtui joka päivä. Vastuujaossa oli myös epäselvyyttä, kun kummallakin päälliköllä oli laaksossa periaatteessa sama rooli ja vastuut. Muutaman kerran edellisenä päivänä sovitulta asialta pudosi pallo seuraavana päivänä, kun päällikkö vaihtui. 

Koska mestarit johtivat päivittäistä laaksotoimintaa, päälliköt eivät olleet sidottuina paikkaan. Tämän ansiosta päälliköt pystyivät selvittelemään ongelmatilanteita kuten puuttuvia tavaroita. Tällaista tekemistä oli paljon, joten näiltä osin työnjako oli hyödyllinen.

## Kympit

Kympit johtivat rastien päivittäistä käytännön toteuttamista. He perehdyttivät tekijät rasteille, seurasivat rastien tilannetta ja tarvittaessa tasasivat tekijöitä rastien välillä. Kympit raportoivat ongelmista ja tarpeista mestareille. 

Kaikki kympit pestattiin ennen leiriä, jotta oltiin tuttuja ja vastuut olivat selviä. 

Kymppiyhteistyö toimi hyvin.

## Rastihenkilöt 

Laakson tekijäresurssien suunnittelua etukäteen ei pystytty kunnolla tekemään, koska todellista tekijöiden määrää ei saatu tietoon ajoissa.
Vain 3 varmaa tekijää pestattiin ennen leiriä.

Joka aamu tuntia ennen avaamista jännitettiin, tuleeko riittävästi tekijöitä paikalle. Ennustettavuutta ei ollut, mutta lopulta joka päivä tekijöitä oli tarpeeksi - tosin joskus vasta vilkkaan työkkäriviestittelyn jälkeen.

### Pestivartioiden haasteista 

Samoajia pestattiin ennen leiriä 9, mutta leirin samoajapestivartiojärjestelmä teki näiden hyödyntämisestä hyvin epävarmaa. 
Lopulta pestattuja päästiin onneksi käyttämään, koska he halusivat pestivartion lisäksi tulla vapaaehtoisesti laaksoon töihin.

Samoajien pestivartioiden kohdalla epäselvyyttä oli koko leirin ajan siitä saadaanko vartioita laaksopesteihin ja jos saadaan, kuinka paljon vartioita päivittäin tulee pestiin ja milloin. Pestivartiojärjestelmän laaksoon sijoittamista samoajavartioistakin vain osa saapui lopulta paikalle tai vartiosta tuli vain osa. Suurin syy epävarmuuteen ja sekaannuksiin näytti olevan, että samoajat olivat pestautuneet muihin leiripesteihin. 

## Samoajien partioelämään tutustuminen
	
Kimaralla kokeiltiin PET:iä, jossa samoaja pääsee seuraamaan vaeltajaa tai aikuista pestissä, johon itse ei vielä ole valmis.

Samoajien PET oli ajatuksen tasolla kiinnostava konsepti, mutta käytännössä tekijäresurssien epävarmuuden ja jatkuvien muutosten takia sen toteutus leiriolosuhteissa ontui. PET:n vastaavien viestintä laakson suuntaan tapahtui vasta leirin aikana ja silloinkin vain yhdelle laaksovastaavalle lähetetyllä Teams-viestillä. 

PET:läiset, jotka olivat samoajien pestivartioissa, joutuivat itsenäisesti selvittelemään aikatauluja ja sopimaan pestivartiopestistä poistumisesta kesken päivän. Aamuisin laakson aktiviteetteihin tekijöitä sijoittaessa useampi samoaja saattoi ilmoittaa, että pystyy olla pestissä vain x-ajan PET-päivän vuoksi. 

Laakson PET:läiset pääsivät jonkin verran tutustumaan Laaksokymppien toimintaan, mutta tekijäresurssien vähyyden vuoksi pääosin hekin toimivat rastihenkilöinä. 
PET on kuitenkin konseptina sellainen, jota kannattaa kehittää tulevilla suurleireillä, koska parhaimmillaan se on nuorille loistava mahdollisuus päästä matalammalla kynnyksellä tutustumaan astetta vaativampiin pesteihin.  

## Tekijäkokemus

Tekijöille ja kympeille lähetettiin leirin jälkeen tekijäkokemuskysely. Kyselyyn tuli 16 vastausta, joista 3 oli kymppejä, 11 tekijöitä ja 2 muita vastaajiaz.

{{
    figure(
        img="tekijakysely/image5.png"
        description="Mikä on suosikkimustekalasi?")
}}

### Tyytyväisyys

Vastanneet tekijät olivat tyytyväisiä pestiinsä. Voi olla, että vähemmän motivoituneet tekijät eivät vaivautuneet vastaamaan kyselyyn. Jossain on kuitenkin onnistuttu, kun monelle tekijälle on jäänyt hyvä mieli laaksosta.

{{
    figure(
        img="tekijakysely/image6.png"
        description="Olen kokonaisuutena tyytyväinen pestiini")
}}
{{
    figure(
        img="tekijakysely/image1.png"
        description="Laakson tekijöiden kesken oli hyvä ryhmähenki")
}}
{{
    figure(
        img="tekijakysely/image2.png"
        description="Mitä mieltä olet leirinaikaisen laaksopestisi kestosta?")
}}

### Merkitys

Tekijät kokivat tekemisen merkitykselliseksi, mikä on hyvin tärkeää.

{{
    figure(
        img="tekijakysely/image3.png"
        description="Koin, että pestissä vaikutin osaltani Kimaran onnistumiseen")
}}
{{
    figure(
        img="tekijakysely/image7.png"
        description="Pestissä toimiminen tuntui mielekkäältä")
}}

### Käytännön järjestelyt

Tekijät kokivat, että ohjeistus oli selkeää. Hankintojen vaikeudet näkyvät kuitenkin vastauksissa.

{{
    figure(
        img="tekijakysely/image8.png"
        description="Minulle oli epäselvää, mitä pestissäni kuuluisi tehdä")
}}

{{
    figure(
        img="tekijakysely/image4.png"
        description="Laakson järjestelyjen ja tavaratoimitusten kanssa oli ongelmia, jotka häiritsivät pestini toteuttamista")
}}