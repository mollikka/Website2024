+++
title = "Spomenik-retki"
description = "Seikkailu Kroatiassa ja Bosnia & Hertsegovinassa syyskuussa 2023"
date = "2023-12-24"
aliases = ['/text/2023-spomenik-retki']
[taxonomies]
Language=["fi-FI"]
tags=["adventure"]
[extra]
image = "day3/7.jpg"
tableOfContents=true
portrait="dev"
+++

Syksyllä 2023 tein kahden ystäväni kanssa retken Kroatian ja Bosnia & Hertsegovinan halki.

Päätarkoituksenani oli päästä näkemään entisen Jugoslavian toisen maailman&shy;sodan muistomerkkejä eli spomenikkeja, ja ihmeen kaupalla ystävänikin innostuivat tästä ajatuksesta. Abstraktit, modernistiset, usein betonista ja teräksestä rakennetut monumentit muistuttavat sotilaista, siviili&shy;uhreista, taisteluista ja tukikohdista. Monet muistomerkeistä on tuhottu, hylätty tai unohdettu Jugoslavian hajottua, ja suuri osa jäljellä olevista rapistuu vuosi vuodelta.

Käytimme hyväksemme [Spomenik Database](https://www.spomenikdatabase.org/) -sivustoa, joka listaa tunnetut muistomerkit.

## Ensimmäinen matkapäivä

Lensin Helsinki-Vantaalta Kroatian Splittiin.

{{
    figure(
        img="day1/1.jpg"
        description="Lentokoneen ikkunasta näkyy Trogir, kylä Splitistä länteen.")
}}

Ystäväni tulivat lentokentälle vastaan. He olivat lomailleet Splitissä jo pari päivää ja haastatelleet paikallisia pomalo-kulttuurista. Pomalo tarkoittaa rentoa, huoletonta, hidasta, vähän kerrallaan – kaikkea, mitä oma retkisuunnitelmamme ei ollut. Edessä oli kolme päivää vauhdikasta seikkailua.

{{
    figure(
        img="day1/map1.jpg"
        description="Ensimmäisen retkipäivän reitti")
}}

Saavuttuani maahan lähdimme Splitistä vuokra-autolla rantateitä pitkin Makarskaan ja sieltä kohti Bosnian rajaa.

Ensimmäinen muistomerkki löytyi Makarskasta kaupungin keskeltä.

{{
    figure(
        img="day1/2.jpg"
        description="Makarska Spomeniku revolucije")
}}

{{
    landmark(
        title="Spomenik: Makarska Spomeniku revolucije"
        link="https://www.spomenikdatabase.org/makarska"
        description="Makarskan kaupungissa on paikallisten sotilaiden muistomerkki, joka toimii nykyään observatoriona, ja sen ympärille on rakennettu taivaankappaleita kuvaavia veistoksia."
        longitude=17.0164167
        latitude=43.2960278)
}}

{{
    figure(
        img="day1/3.jpg"
        description="Makarskan taloja")
}}

{{
    figure(
        img="day1/4.jpg"
        description="Pikkukatu Makarskassa")
}}

Makarska on kaunis turistikaupunki hotelleineen ja ravinto&shy;loineen.

{{
    figure(
        img="day1/5.jpg"
        description="Makarskan Pyhän Markuksen kirkko")
}}

Matka jatkui rantatietä pitkin Makarskasta Podgoraan. Mäen päällä odotti seuraava muistomerkki.

{{
    figure(
        img="day1/6.jpg"
        description="Spomenik Galebova krila")
}}

{{
    landmark(
        title="Spomenik: Spomenik Galebova krila, “Lokin siivet”"
        link="https://www.spomenikdatabase.org/podgora"
        description="Tämä on fasistisia miehittäjiä vastustaneiden merivoimien muistomerkki. Monumentti on keskeisellä paikalla, ja näytti olevan hyvässä kunnossa. Lokin siipien alla oli meneillään joogatunti, kun vierailimme mäellä."
        longitude=17.0705278
        latitude=43.2457222)
}}

{{
    figure(
        img="day1/7.jpg"
        description="Näkymä mäen päältä Podgoraan")
}}

{{
    figure(
        img="day1/8.jpg"
        description="Kroatialainen auringonlasku Podgorassa")
}}

Saavuimme yöllä Bosnia & Hertsegovinaan. Ajelimme pimeässä vuoristo&shy;teitä Mostariin nukkumaan.

Vieraassa kaupungissa yöllä harhaileminen oli jännittävää. Harhailimme hyvän aikaa Mostarin lähiöissä etsimässä majapaikkaamme, sillä paikallisten katuosoitteiden logiikka ei heti auennut turisteille. Paikalliset olivat onneksi oikein ystävällisiä, joskaan eivät osanneet neuvoa suuntia yhtään sen paremmin. Lopulta paikka löytyi Airbnb:n valokuvia vertailemalla.

## Toinen matkapäivä

Kävelimme aamupäivän Mostarissa.

{{
    figure(
        img="day2/1.jpg"
        description="Mostarissa majapaikkamme oli tämän talon lähellä.")
}}

{{
    figure(
        img="day2/2.jpg"
        description="Kioski Mostarissa")
}}

Kaupungin kuuluisin maamerkki eli Mostarin silta jäi tällä kertaa näkemättä, mutta kaupungin keskeltä rauhalliselta metsäiseltä aukiolta löytyi toisenlainen historiallinen nähtävyys.

{{
    figure(
        img="day2/3.jpg"
        description="Partizansko Groblje u Mostaru")
}}

{{
    landmark(
        title="Spomenik: Partizansko Groblje u Mostaru"
        link="https://www.spomenikdatabase.org/mostar"
        description="Mostarin toisen maailmansodan sotilaiden muistohautausmaa on huonossa kunnossa, ja hautakivet on rikottu. Paikkaa kuitenkin huolletaan jonkin verran, ja graffiteja on siivottu pois."
        longitude=17.7961389
        latitude=43.3411389)
}}

{{
    figure(
        img="day2/4.jpg"
        description="Mostarin muistohautausmaan hautakivet lojuvat maassa rikottuina."
    )
}}

Alueella liikkui meidän lisäksemme vain yksittäisiä turisteja.

{{
    figure(
        img="day2/5.jpg"
        description="Kauniita geometrisia kuvioita Mostarin muistohautausmaalla"
    )
}}

Pidin kovasti paikan geometrisista kuvioista ja tilan tunnusta.

{{
    figure(
        img="day2/6.jpg"
        description="Minä muistohautausmaan portilla"
        credits="Joel Lindfors"
    )
}}

{{
    figure(
        img="day2/map1.jpg"
        description="Toisen retkipäivän reitti"
    )
}}

Mostarista lähdimme kohti Bihaćia, jossa meillä oli yöpymispaikka.

{{
    figure(
        img="day2/7.jpg"
        description="Bosnia & Hertsegovinan maaseutu on vuoristoista."
    )
}}

{{
    figure(
        img="day2/8.jpg"
        description="Ašćinica Happiness"
    )
}}

Pysähdyimme syömään Livnossa. [Ašćinica Happiness](https://www.tripadvisor.com/Restaurant_Review-g1026886-d21211557-Reviews-Ascinica_Happiness-Livno_Canton_10_Federation_of_Bosnia_and_Herzegovina.html) -ravintolassa saimme retken parhaat ruoat – ćevapia ja herkkusalaattia.

{{
    figure(
        img="day2/9.jpg"
        description="Mega Market"
    )
}}

{{
    figure(
        img="day2/10.jpg"
        description="Talot tai niiden rauniot ovat usein suoraan päätien varrella."
    )
}}

{{
    figure(
        img="day2/11.jpg"
        description="Spomenik Medeno Polje"
    )
}}

{{
    landmark(
        title="Spomenik: Medeno Polje"
        link="https://www.spomenikdatabase.org/medeno-polje"
        description="Bongasimme ilmavoimien muistomerkin auton ikkunasta. Medeno Poljen pelloilla sijaitsi toisen maailmansodan aikana partisaanien lentotukikohta."
        longitude=16.28975
        latitude=44.5718611)
}}

Asetuimme Bihaćiin iltapäivällä, ja lähdimme vielä katsomaan monumenttia kaupungin ulkopuolella.

{{
    figure(
        img="day2/12.jpg"
        description="Spomen-područje Garavice"
    )
}}

{{
    landmark(
        title="Spomenik: Spomen-područje Garavice"
        link="https://www.spomenikdatabase.org/bihac"
        description="Mäellä heti Bihaćin länsipuolella oleva muistomerkki osoittaa paikan, jossa fasistit teloittivat siviilejä etnisissä puhdistuksissa 1940-luvulla."
        longitude=15.8394496
        latitude=44.822302)
}}

{{
    figure(
        img="day2/13.jpg"
        description="Spomen-područje Garavice"
    )
}}

{{
    figure(
        img="day2/14.jpg"
        description="Aurinko laskee."
    )
}}

Kello oli kuusi illalla, ja aurinko oli laskemassa mäen taakse. Laskimme, riittäisikö aika siihen, että kävisimme vielä Grmeč-vuorella. Matkaa olisi ainakin puolitoista tuntia vuorenrinnettä ylös. Hetken mietittyämme päätimme lähteä.

{{
    figure(
        img="day2/15.jpg"
        description="Mäen juurella ainut parkkipaikka on omakotitalon pihassa."
    )
}}

Bensa oli vähissä, mutta jostain syystä emme pysähtyneet tankkaamaan viimeisessä kylässä. Ajoimme pikku&shy;teitä ylämäkeen, kunnes tie loppui keskelle säkkipimeää metsää. Vuoriteillä ajaessa bensa oli kulunut nopeasti, ja pysäköidessämme auton mittari ennusti, että löpöä riittää enää 15 kilo&shy;metrin matkalle. Sillä tuskin pääsisi takaisin Bihaćiin 70 kilo&shy;metrin päähän.

Nousimme autosta. Ilman taskulamppua eteensä ei nähnyt metriäkään.

{{
    figure(
        img="day2/16.jpg"
        description="Pimeässä metsässä Grmeč-vuorella"
    )
}}

Oikea aukio löytyi, mutta kesti silti hetken ennen kuin silmät tottuivat pimeään, ja näimme 15 metriä korkean betonikuvun.

{{
    figure(
        img="day2/17.jpg"
        description="Grmeč Korčanica spomenik"
    )
}}

{{
    landmark(
        title="Spomenik: Grmeč Korčanica spomenik"
        link="https://www.spomenikdatabase.org/grmec"
        description="Grmeč-vuorella sijaitsi toisessa maailmansodassa kenttäsairaala."
        longitude=16.4376389
        latitude=44.68725)
}}

{{
    figure(
        img="day2/18.jpg"
        description="Minä Grmečin betonikuvun sisällä!"
        credits="Sanni Mättö"
    )
}}

Grmečin monumentilla oli aivan hiljaista ja pimeys täydellistä. Vain mukana tuomamme valokepit ja puhelimen lamppu auttoivat näkemään. Tuntui, että metsässä pitäisi kuiskia, vaikka lähin ihminen oli varmasti kilometrien päässä. Ihmettelin suurta betonirakennelmaa, ja yritin olla ajattelematta tyhjää bensatankkia.

{{
    figure(
        img="day2/19.jpg"
        description="Grmečin monumentin alakerta"
    )
}}

Monumentin lähellä on myös hylätty hotelli, mutta matkaseurueeni ei suostunut edes lähestymään sitä pimeällä.

{{
    figure(
        img="day2/map2.jpg"
        description="Yöseikkailun reitti"
    )
}}

Palasimme autolle noin yhdeksältä illalla. Auto ei enää antanut mitään arviota ajokilometreistä, joten paluu Bihaćiin ei tullut kysymykseen edes alamäkeä. Lähin bensa-asema oli noin 15 km väärään suuntaan, mutta vaihto&shy;ehtoja ei ollut. Lähdimme sinne. Bensa-aseman sulkemisajaksi oli ilmoitettu 22.00, joten ehtisimme hyvin, ajattelimme.

{{
    figure(
        img="day2/20.jpg"
        description="Epätoivo iskee – bensa-asema oli sulkenut etuajassa."
    )
}}

Saavuimme tankkauspisteelle puoli kymmeneltä, mutta se oli sulkenut ainakin puoli tuntia etuajassa, ja tilanne vaikutti epätoivoiselta.

Paikalliset ohikulkijat neuvoivat 24/7-huoltoaseman seuraavassa kylässä, ja ajoivat edellämme melkein perille asti.

{{
    figure(
        img="day2/21.jpg"
        description="Sanski Mostin huoltoasema"
    )
}}

Jotenkin viimeiset bensahuurut riittivät Sanski Mostin huolto&shy;asemalle asti. Olimme kulkeneet koko päivän Bosnian maaseudulla, ja tuntien ajon jälkeen huoltoaseman neonvalot näyttivät aivan toiselta maailmalta kuin pimeät vuoristo&shy;tiet – kuin avaruusalus olisi laskeutunut pelastamaan meidät.

Kotimatka pidentyi merkittävästi, mutta selvisimme! Olimme puoliltaöin Bihaćissa.

## Kolmas matkapäivä

Bihaćin Airbnb-emäntämme tarjosi aamukahvit kauniilla pihallaan. En yleensä juo kahvia, mutta kohteliaisuudesta maistoin, ja maitoon sekoitettuna kahvi oli oikein hyvää. Taisi olla elämäni toinen kokonainen kupillinen.

{{
    figure(
        img="day3/1.jpg"
        description="Euroopan Unionin ulkoraja Bosnia & Hertsegovinan ja Kroatian välissä"
    )
}}

{{
    figure(
        img="day3/map1.jpg"
        description="Kolmannen retkipäivän reitti"
    )
}}

Ajoimme Bihaćista rajan yli takaisin Kroatiaan ja suoraan Plitvicen kansallispuistoon.

{{
    figure(
        img="day3/2.jpg"
        description="Plitvicen kansallispuisto"
    )
}}

{{
    figure(
        img="day3/3.jpg"
        description="Vesiputous Plitvicessä"
    )
}}

Plitvicen kansallispuistossa vesiputoukset laskevat lampiin ja lammista yhä uudestaan ja uudestaan seuraaviin vesiputouksiin ja lampiin. Oli kaunis päivä, ja puistossa oli todella paljon turisteja.

Plitvicestä lähdimme ajamaan kohti Petrova Gora -vuorta ja sen korkeinta huippua Petrovacia.

{{
    figure(
        img="day3/4.jpg"
        description="Pysähdyimme syömään Slunjissa."
    )
}}

Paras reitti Petrova Goralle olisi kulkenut moottoriteitä pitkin, mutta kartanlukijana valitsin reitin hölmösti metsän läpi.

{{
    figure(
        img="day3/5.jpg"
        description="Kroatian maanteiden varsilla on paljon ränsistyneitä tai keskeneräisiä luonnon armoille jääneitä rakennuksia."
    )
}}

Ajoimme pitkään mutaisia sorateitä pitkin. Mäen rinne oli sen verran loiva, ettei sitä juurikaan huomannut. Noin tunnin ajon jälkeen käännyimme aukiolle ja näimme koko Balkanin ehkä hienoimman spomenikin.

{{
    figure(
        img="day3/6.jpg"
        description="Petrova Goran monumentille vievät portaat"
    )
}}

Monumentin edessä on raunioitunut vierailukeskus ja parkkipaikka.

{{
    figure(
        img="day3/7.jpg"
        description="Petrova Gora spomenik"
    )
}}

{{
    landmark(
        title="Spomenik: Spomenik ustanku naroda Banije i Korduna"
        link="https://www.spomenikdatabase.org/petrova-gora"
        description="Petrova Gora -vuoren korkeimmalle huipulle rakennettu 37 metriä korkea torni oli retken ehdoton kohokohta."
        longitude=15.8048889
        latitude=45.3162778)
}}

Monumentin painava ovi oli hieman raollaan. Oveen oli kiinnitetty kyltti, jossa oli kieltomerkki, ihmisen kuva ja jotain tekstiä. En osaa kieltä, mutta oletan, että siinä luki “tervetuloa”.

{{
    figure(
        img="day3/8.jpg"
        description="Rakennuksessa on tyylikäs porraskäytävä."
    )
}}

Alimmissa kerroksissa oli pimeää, hiljaista ja tunkkaista. Kun pääsi yli jännityksestä, paikka alkoi tuntua rauhalliselta – kuin nukkuvalta jättiläiseltä.

Petrova Goran monumentti on aikoinaan toiminut sotamuseona. Nyt kaikki irtaimisto on poissa.

{{
    figure(
        img="day3/9.jpg"
        description="Kaikki museon irtaimisto on kauan sitten kadonnut."
    )
}}

{{
    figure(
        img="day3/10.jpg"
        description="Monumentin portaikko"
    )
}}

Rakennuksessa on pimeää, mutta rappeutuvien seinien läpi tulee paljon luonnonvaloa.
Monumentti on ollut hylättynä ja luonnon armoilla 90-luvulta lähtien. Suuri osa seinien ruostumattomista teräslevyistäkin on vuosien saatossa kadonnut.

{{
    figure(
        img="day3/11.jpg"
        description="Tästä seinästä on vain luuranko jäljellä"
    )
}}

{{
    figure(
        img="day3/12.jpg"
        description="Reikä seinässä"
    )
}}

Osa seinistä on täysin avonaisia ja suojaamattomia, joten tuuli puhaltaa suoraan yläkerroksien läpi. Kun nousimme portaita ylemmäs, tuulen ujellus alkoi kuulua rakenteissa yhä voimakkaammin. Ovista kuului narinaa ja kirskuntaa.

{{
    figure(
        img="day3/13.jpg"
        description="Tämä sähkökaappi ei ole enää käytössä."
    )
}}

Ylimmässä kerroksessa kuului sähkölaitteiden huminaa. Miten täällä voi olla toimivia laitteita? Jälkeenpäin luin, että monumentin katolla oleva antenni on nykyaikainen radiomasto, joka on asennettu ränsistyvän rakennuksen päälle 2000-luvulla.

{{
    figure(
        img="day3/14.jpg"
        description="Petrova Goran monumentin katolta näkee kauas."
    )
}}

{{
    figure(
        img="day3/15.jpg"
        description="Monumentin päällä kasvaa pensaita."
    )
}}

{{
    figure(
        img="day3/16.jpg"
        description="Petrova Goran monumentin vierailukeskus"
    )
}}

Aurinko oli laskemassa, ja alkoi jo väsyttää. Ajoimme illaksi Zagrebiin lepäämään.

{{
    figure(
        img="day3/17.jpg"
        description="Auringonlasku moottoritiellä matkalla Zagrebiin"
    )
}}

Kova tahti väsytti retkikunnan. Ensi kertaa varten olkoon opiksi, että matkaetappeja kannattaa suunnitella ja laskeskella kilometrejä vähän tarkemmin.

## Kotimatka

Lensin aamulla Zagrebin lentokentältä Helsinki-Vantaalle. Ystäväni jatkoivat lomaansa.

Retki oli ainakin omalta osaltani erittäin onnistunut. Vaikka jännittäviä tilanteita tuli joka päivä vastaan, koskaan ei oltu oikeasti vaarassa. Oli hienoa nähdä spomenikit, joista varsinkin Petrova Goran kunto heikkenee nyt vuosi vuodelta nopeasti. Vuosikymmenen kuluttua se saattaa olla enää pelkkä luuranko.

{{
    figure(
        img="day4/1.jpg"
        description="Zagrebin lentokenttä"
    )
}}

## Lisää lukemista spomenikeista

- [Spomenik Database](https://www.spomenikdatabase.org/)
- [Ex Utopia: On Visiting the Abandoned Monument on Grmeč Mountain](https://www.exutopia.com/exclusion-zone/grmec-mountain/)
- [Ex Utopia: Spomeniks of Former Yugoslavia: Myth & Memory in the Balkans](https://www.exutopia.com/myth-memory-in-the-balkans-the-spomeniks-of-former-yugoslavia/)
- [Ex Utopia: The Bad Place: Slime & Foreboding at the Grmeč Spomenpark in Bosnia](https://www.exutopia.com/the-bad-place-slime-foreboding-at-the-grmec-spomenpark-in-bosnia/)
- [Architectuul: Memory of Memorials](https://architectuul.com/digest/memory-of-memorials)

{% comment(date='2024-10-29') %}
Löysin Youtubesta uuden videon aiheesta: 
[The Present Past: The Genius Design of Communist Memorials](https://www.youtube.com/watch?v=5TKZsnujzk0)
{% end %}
