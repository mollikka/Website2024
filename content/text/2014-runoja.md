+++
title = "Runoja vuodenajoista"
description = "Kadotettuja ja löydettyjä runoja, jotka on päivätty vuodelle 2014"
date = "2014-12-31"
[taxonomies]
Language=["Suomi"]
+++

## Lumen pinta

kuin hunnun\
lumi kummun\
pintaan tasoittaa

hiljaisen\
sydäntalven\
tuuli puhaltaa

astellen\
pääl kinosten\
tontut vaeltaa

## Metsän kuningas

Alta jään,\
minä herään.

Kolostani kömmin.\
Ulkona on lämmin.

Puput lähtee livohkaan\
tieltä metsän kuninkaan.

Nyt on aika täyttää suuni.\
Metsästys on kova duuni.

## Rauhallisuus

tuoksussa kaislan\
ja sinessä veen\
puinen vene asettuu\
aloilleen

hiekalla lepään\
hengessä kesän\
on viikkoja jäljellä\
yhdeksän

askelet kuulen\
kävelytiellä\
kohti tulevan\
\- sinä oot siellä

## Yksinäinen yössä

Yksinäinen yössä kuuli\
jotakin - Vai pelkkä tuuli?\
Siluetit lepakoiden\
vilahtaa - Ne tulee kohden!\
Taivaan täyttää pilvi musta.\
Henkien on aika nousta.

## Helminauha

helminauha aukeaa\
&nbsp;helmet haihtuu, hukkuvat\
&nbsp;&nbsp;vain haituvat homman hoitivat\
&nbsp;huolet hitaasti hiuksen halkoivat\
lopulta ottaa hatkat\
&nbsp;kaikki hajotetut, kahlitut ja kauheat\
&nbsp;&nbsp;mitäköhän ne helmet haluavat
